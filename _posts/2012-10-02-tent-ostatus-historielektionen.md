---
layout: post
title: "Tent.io och Identi.ca - en liten historielektion"
---

Det har varit en del snack kring [Tent.io](http://tent.io/) på sistone – den där tjänsten som näst efter App.net ska ta död på de stora jättarna Facebook och Twitter. Jag har själv inte djupdykt i Tent.io's tekniska implementation, men anar en viss historielöshet i de standarder de föreslår och inte minst i rapporteringen om tjänsten i sig.

[Joakim Nyström](http://jnystromdesign.se/) skrev [en bra bloggpost](jnystromdesign.se/2012/10/tent-protokollet-som-oppnar-upp-den-sociala-webben/) om Tent.io nyss – detta inlägg började som en kommentar dit, men efter att ha bråkat lite med Disqus och inte riktigt fått den att vilja acceptera min roman så får denna stackars blogg bemödas med den istället. Men det är väl kanske bara bra för jag liksom Joakim är ju ganska dålig på att blogga.

Så - i [kommentarerna](http://jnystromdesign.se/2012/10/tent-protokollet-som-oppnar-upp-den-sociala-webben/comment-page-1/#comment-668124154) till Joakims bloggpost nämns Identi.ca och frågan ställs vad som egentligen är skillnaden mellan Tent.io och [Identi.ca](http://identi.ca/). Joakim försöker sig på en förklaring med att Identi.ca (som är den officiella öppna instansen av [opensourceprojektet StatusNet](http://status.net/open-source) som vem som helst kan hosta själv) inte kan kommunicera med användare utanför sin egna instans. Men att Identi.ca/StatusNet inte skulle kunna göra det är tyvärr så långt från rätt man kan komma i dessa sammanhang :) StatusNet-installationer snackar frekvent mellan varandra - det är snarare regel än undantag - något man ex. kan se om man kollar in Piratpartiets instans på [Freesocial.org](https://freesocial.org/) som utan problem interagerar med användare på Identi.ca (själv gjort så många gånger från [mitt Identi.ca konto](http://identi.ca/voxpelli)).

StatusNet och Cliqset blev också de första två olika plattformarna att prata med varandra via helt öppna standarder - det [hände 2,5 år sedan](http://www.readwriteweb.com/archives/cross-network_commenting_protocol_could_crack_face.php) - och kan ses demonstreras i [denna videon](http://www.youtube.com/watch?v=JQQsFRxuyJ0).

StatusNet var också mig veterligen [den första](http://status.net/2010/09/10/statusnet-is-ready-for-swat0-testing) öppna sociala plattformen att klara [SWAT0-testet](http://www.w3.org/2005/Incubator/federatedsocialweb/wiki/SWAT0 ) som är ett test som visar på att plattformen klarar de mest basala saker man kan förvänta sig av ett distribuerat socialt nätverk.  Därefter har fler plattformar klarat testet - många av dem genom att liksom StatusNet implementera de olika delarna av OStatus-standarden (såsom Salmon som implementerades av StatusNet och Cliqset i deras interoperabilitetstest). Får väl se om Tent.io så småningom testar sig mot det också :)

Vad jag hört ska Tent.io ha skalningsproblem ifall det blir allt för distribuerat - den måste göra en horribel mängd med anrop för att få alla meddelanden rätt. [OStatus](http://ostatus.org/) med [Pubsubhubbub](http://code.google.com/p/pubsubhubbub/) och [Salmon](http://www.salmon-protocol.org/) behöver väldigt få anrop och bygger på tekniker som är bevisat att skala bra.

Vi får hoppas att Tent.io accepterar inbjudan till [Federated Social Web Summit](http://www.w3.org/2005/Incubator/federatedsocialweb/wiki/Federated_Social_Web_Summit_2012) nu i oktober. Där samlas alla initiativ inom de öppna sociala alternativen och det känns som att lite erfarenhetsutbyte och samarbete vore på sin plats här istället för pånyttuppfinnande av hjul och onödigt brytande av kompatibilitet med sådant som redan finns. Jag var själv på ett sådant i Berlin för dryga året sedan och det var upplysande och visade väl lite på att det knappast var bristen på smarta tankar som saknades utan bristen på samarbete i praktiken som gör att saker och ting står och stampar. De få som gör något får dra hela lasset själva och när de föga förvånande inte blir enormt framgångsrika i att göra så så stämplas de som misslyckade och en ny för gå upp och ta samma plats för att ensam driva samma fight för att bara återigen upprepa proceduren i att bli klassad som ett misslyckande och få lämna över stafettpinnen till någon som än en gång börjar om på nytt då ju alla de andras försök genom deras misslyckande ju självklart visat sig vara felaktiga och återvändsgränder. Det finns inga stora pengar för var och en i det hör - ensam kommer var och en att misslyckas - värdet ligger i det samlade och pengarna finns i det samlade - istället för att en ska förväntas dra allt så måste alla dra lite och det gör man inte genom att återuppfinna hjul utan genom att implementera så mycket man kan av vad som redan finns och återkomma till alla andra med feedback, utökningar och tweaks av det som finns och förhoppningsvis vinna acceptans för de tankarna där så att allas standard kanske kan rulla en liten bit närmre målet. Det var min strategi på Flattr och nog får jag säga att vi lyckades rulla OStatus och den öppna webben lite framåt. Inget monumentalt framsteg, men om alla puttar webben framåt åtminstone en lika liten bit så skulle vi ganska snart vara framme i en mycket trevligare och angenämare värld. #endofrant

Vad som kan sägas om [OStatus](http://ostatus.org/) också, som ju den standardsamling som gör att StatusNet-instanser kan prata med andra instanser, är att den inte på något vis är begränsad till Twitter-kloner utan helt enkelt är ett sätt att i realtid basunera ut de aktiviteter som någon utför på ett sätt som andra in konsumera liksom det är ett sätt för att notifiera de som involveras i en aktivitet att de är involverade i den - såsom i replies och mentions exempelvis. Att ex. bygga en Facebook-klon ovanpå OStatus skulle vara högst möjligt (de publika delarna av folks facebookande iaf). (Ska ej heller förglömmas att många av de standarder som OStatus består av är skapat av folk på Google och att de används till mer eller mindre stor utsträckning i allt från Google+ och Google Reader till Google Analytics - att ha Google som kompis i ett sammanhang som detta kan väl inte direkt vara helt negativt...)

För den som vill läsa lite mer om OStatus kan ni kolla in [denna posten](http://chrismdp.com/2012/09/ostatus-like-twitter-but-open/) som toppade Hacker News för några dagar sedan.  Missa ej heller kommentaterna där eller kommentarerna på [Hacker News-posten](https://news.ycombinator.com/item?id=4574858).