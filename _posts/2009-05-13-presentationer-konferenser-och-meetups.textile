--- 
layout: post
title: Presentationer, konferenser och meetups
created: 1242247013
---
Det verkar vara högsäsong för konferenser, meetups, camps etc just nu. Inte nog med att Tomas Wennströms tanke kring "en liten kul träff":http://www.swedensocialwebcamp.com/ för socialawebbenfolk har nått en enorm uppslutning på över 230 personer och måste anses vara obligatorisk för allt socialawebbenfolk i Sverige - dessutom är det nu i maj tre stycken nordiska DrupalCamps och en helt galen nördvecka för folket i Stockholm.

Själv kommer jag att representera "Good Old":http://goodold.se/ på DrupalCamp i "Köpenhamn":http://drupalcamp.dk/ och "Stockholm":http://drupalcamp.se/. Kommer i Danmark hålla en mindre presentation med en annan utvecklare, Hugo, kring de moduler vi utvecklat och släppt öppet och kommer i Stockholm att själv hålla i en presentation av ett case för sajterna "Esloved.se":http://esloved.se/ och "Malmotown.com":http://malmotown.com/ som jag varit med och utvecklat på Good Old.

När jag väl är uppe i Stockholm så tänkte jag ta chansen att stanna kvar där ett tag. Kommer nästan måndag till torsdag första veckan i juni att jobba från Good Olds stockholmskontor för att bl.a. ha chans att gå på "Mozillas meetup":http://robertnyman.com/2009/05/13/mozilla-swedish-community-meetup-in-stockholm-june-2nd-2009/ på tisdagen och "geek meet":http://robertnyman.com/2009/05/04/geek-meet-charity-june-4th-2009-chris-mills-and-remy-sharp-speaking/ på torsdagen, men också för att träffa lite andra människor över en lunch eller så och utforska vår huvudstad lite i allmänhet.

Om någon skulle vilja träffas under tiden jag är i Stockholm, 30 maj till 4 juni, så hojta till - vore kul!

Förutom de meetups som jag ska på är det under dunderveckan i slutet av maj alltså också ett tredje DrupalCamp, det i Helsingfors, samt något så spännande som "TechChrunch Nordic":http://uk.techcrunch.com/2009/05/11/techcrunch-goes-nordic-may-27-stockholm/.
