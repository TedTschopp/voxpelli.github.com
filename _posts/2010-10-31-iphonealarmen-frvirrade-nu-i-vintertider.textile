---
layout: post
title: "iPhonealarmen förvirrade nu i vintertider"
created: 1288518478
---
Tänkte få en tidig start på dagen idag, satte ett alarm på 9.00 och tänkte att det ju med sommartiden mätt är 10.00 så tidigt på sitt vis, men inte så tidigt egentligen.

Spännande överraskningen kom när jag vaknade av mig själv 9.30 utan att alarmet gått av. Än mer spännande blev det när alarmet gick av 10.00.

26:e september rapporterade "TUAW":http://www.tuaw.com/ om hur "Nya Zeeländska iPhone-användare fick problem":http://www.tuaw.com/2010/09/26/ios-alarms-broken-for-new-zealand-users-after-daylight-savings/ när de skulle gå över till sommartid - alla repeterande alarm gick av en timme för tidigt. Buggen som orsakade det verkar inte vara fixad och nu när hela europa slår över till vintertid så drabbar den oss lite värre - istället för en timme tidiga alarm får vi en timme sena.

Jag har en iPhone 4 med iOS 4.1 och att reproducera buggen för mig är lätt:

# Sätt ett _repeterande_ alarm som är lite mindre än en timme bakåt i tiden, t.ex. 10.05 om klockan nu är 11.00.
# Vänta tills alarmet du satte är precis en timme bakåt i tiden.
# Lyssna till din ljuva alarmsignal.


Hur fixar man buggen då? Ingen aning - efter såväl omstart av iPhone som synkronisering med datorn kan jag fortfarande reproducera buggen.

Även andra verkar "uppleva":http://twitter.com/macks/status/29263194604 denna buggen och "Gustav":http://twitter.com/hejg har också lyckats reproducera den på sin 3Gs med iOS 4.1. Verkar ju onekligen vara samma problem som Nya Zeeländarna hade som ännu inte blivit fixat. Dags att förbereda oss på en måndag med halva befolkningen försovna och ett påföljande allmänt Apple-hat?

*Uppdatering:* Min kollega Simon <a href="http://twitter.com/styrisen/status/29352285489">testade precis</a> på sin iPhone med iOS 4.2 betan och han kan inte reproducera buggen. Kan vi gissa att vi får se 4.2 släppt innan 7 november då USA byter till vintertid?
